---
layout: 2column
title: 'Magento 2.0 - Magento 1.8 - Snowcamp - OroCrm '
url: magento-2-0-magento-1-8-snowcamp-orocrm
description: Laatste nieuws omtrent Magento 2.0, Magento 1.8, OroCRM en Magento Developers Paradise Snowcamp
image: magento-doktor.jpg
imagedir: news
height: 263
width: 200
position:
authorimage: Ray Bogman
authorname: Ray Bogman
datePublished: 2013-03-25 11:13:00.000000000 +00:00
dateModified: 2013-03-28 16:52:27.000000000 +00:00
intro: Laatste nieuws omtrent Magento 2.0, Magento 1.8, OroCRM en Magento Developers Paradise Snowcamp
hits: 2212
nav: blog
redirect_from:
  -
---
{% include img.html %}
<p>Onlangs werd er in Kaprun (Oostenrijk) voor de 2de keer op rij een <a href="https://www.developers-paradise.com/" title="Magento Developers Paradise Snowcamp" target="_blank"><strong>Magento Developers Paradise</strong></a> snowcamp georganiseerd. Tijdens deze editie waren vele <strong>Magento developers</strong> uit diverse werelddelen weer bij elkaar gekomen om de actuele kennis met elkaar te delen. Zo waren er developers uit zowel <u>Nieuw Zeeland</u>, <u>Brazilië</u>, <u>Denemarken</u>, <u>Oekraïne</u>, <u>Hongarije</u>, <u>Amerika</u>, <u>Nederland</u> en <u>België</u> vertegenwoordigd.</p>
<p>Deze snowcamp editie staat vooral in het teken van netwerken, presentaties en niet te vergeten fun hebben op de skipistes. Zo begon het programma vroeg in de ochtend al op de piste en werden er einde dag diverse presentaties verzorgd door o.a. <u>Magento Inc</u>., <u>X.commerce</u>, <u>PayPal</u>, <u>SupportDesk</u>, <u>Integer_net</u>, <u>Atwix</u>, <u>Sitewards</u> en hoofdsponser <u>Eltrino</u>.</p>
<h3>OroCRM - open source e-commerce CRM framework</h3>
<p>Tijdens het event was voormalig CTO <strong>Yoav Kutner</strong> en voormalig Lead Architect <strong>Dima Soroka</strong> van Magento Inc. aanwezig. Beide zijn medio 2012 bij Magento vertrokken maar zijn nog zeer actief betrokken bij de Magento ontwikkelingen. Via het bedrijf <a href="http://magecore.com/" title="MageCore inc." target="_blank"><strong>MageCore inc.</strong></a> worden diverse modules beschikbaar gesteld zoals o.a. een advanced Dashboard voor diverse management rapportage. Maar de main focus voor beide heren is momenteel <strong>Orocrm Inc.</strong> (<a href="https://www.orocrm.com/" title="OroCRM" target="_blank">orocrm.com</a>). <strong>Orocrm</strong> is een vernieuwd CRM platform gebaseerd op <strong>Sympony2 (PHP framework)</strong> welke middels een <strong>community</strong>, <strong>enterprise</strong> en <strong>hosted</strong> oplossing beschikbaar zal zijn eind 2013. Medio 2013 zal eerst een alpha versie beschikbaar worden gesteld voor de developers. Middels deze weg kunnen ontwikkelaars kennis maken met de kracht van het nieuwe open source CRM systeem welke veel lijkt op de begin visie van Magento destijds: Open, Uitbreidbaar, Schaalbaar en Flexibel. Orocrm zal bijv. standaard gekoppeld kunnen worden met Magento en zijn koppeling met bijv. Google Docs of Google Apps binnen handbereik.</p>
<p>Vele ontwikkelingen op Magento vlak waren er ook, zo bleef helaas de langverwachte <strong>Magento 2.0 Alpha</strong> nog uit, maar werd er wel in gegaan op de nieuwe <strong>template architectuur</strong> van <strong>Magento 2.0</strong> en werkt er input gevraagd vanuit <strong>X.Commerce</strong> (de Magento, Ebay en Paypal company) hoe Magento 2.0 nog beter toegankelijk gemaakt kan worden voor developers.</p>
<h3>Skilift geruchten</h3>
<p>De gemoederen rond <strong>magento 2.0</strong> waren ook in de skiliften te merken, zo werd er volop gespeculeerd over de langverwachte reeds vele malen uitgestelde Magento 2.0 versie. In eerste instantie zou deze namelijk eind Q4 2011 uitkomen, toen werd het Q1 2012 en nu is de laatste versie wel beschikbaar in Github maar wordt er gezwegen over een uiteindelijke datum. De vermoedens zijn nu ergens in 2014.</p>
<h3>Magento 1.8</h3>
<p>Met het uitstel van <strong>Magento 2.0</strong> rijst de vraag weer op: hoe zit het dan met Magento 1.x. aangezien de laatste versie nu ook alweer dateert van Q1 2012. Magento 1.7 is reeds wel al voorzien van 2 extra patch versies welke enkel diverse Paypal bugs oploste is er nu geruim 1 jaar geen nieuwe release meer geweest. Zal Magento dan tijdens het jaarlijkse <strong>Imagine</strong> congres in Las Vegas <strong>Magento 1.8</strong> vrijgeven is dan ook de vraag. <strong>Magento 1.8</strong> zal hoogstwaarschijnlijk enkel vele bugs oplossen en is het nog onduidelijk of hier dan ook nieuwe functionaliteiten in zitten. Tevens werd vernomen dat Magento en Ebay de focus van X.Commerce (x.com) en dus ook de ondersteuning en verdere bouw van Fabric gestopt hebben om zo de focus op Magento te hebben.</p>
